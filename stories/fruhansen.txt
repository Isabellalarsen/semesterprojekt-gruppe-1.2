Du kommer til Fru Hansens have, og det er næsten som at træde ind i et paradis. Græsset står knivskarpt i rækker, og blomsterne lyser i alle regnbuens farver - deres søde duft fylder luften. Der er blomster overalt, og alt ser perfekt ud, næsten for perfekt. Her er ingen ukrudt eller vildtvoksende planter, kun blomster og græs, der står helt snorlige.

Da du og din koloni begynder at samle nektar fra blomsterne i Fru Hansens have, opdager du hurtigt, at noget ikke føles helt rigtigt. Nogle af dine bivenner/familier/hær bliver pludselig trætte og falder til jorden. De søde blomster er desværre sprøjtet med noget, der hedder pesticider - kemikalier, som folk bruger for at holde insekter og ukrudt væk fra deres haver.

Selvom pesticider kan hjælpe med at holde haven flot og fri for skadedyr, kan de også være farlige for bier og andre nyttige insekter. Når bier kommer i kontakt med disse kemikalier, kan de blive syge og svage. Derfor har du desværre mistet nogle af dine bivenner her, og haven viser sig at være et mindre sikkert sted for kolonien end først antaget.
