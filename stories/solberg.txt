Du træder ind i en vidtstrakt have, der tilhører den karismatiske Hr. Solberg – kendt i nabolaget som en sand soltilbeder. Hans have er en hyldest til solen, og han insisterer på, at der skal være masser af lys overalt. I midten af haven har han anlagt sit yndlingssted. Et område med en stor, gylden bænk, hvor han nyder at slikke sol hele dagen. Han har kun valgt at plante lave blomster og buske, så intet kaster skygge på hans elskede solplads.
 
Haven er smuk og farverig, men solens ubarmhjertige stråler får temperaturen til at stige hurtigt. Om morgenen er der rigeligt med nektar, men allerede ved middagstid begynder blomsterne at visne, og nektaren tørrer ud. Flere fra kolonien begynder at kæmpe med varmen og bliver langsommere i deres arbejde, og du mærker selv, hvordan den intense varme for dig til at føle dig tung og træt.
 
Lige ved solbænken opdager du pludselig en lille vandpyt tæt ved den gyldne bænk. Det ser ud til, at Hr. Solbergs gamle vandslange lækker lidt, og det har skabt en ulækker vandpyt, som kunne være til stor hjælp for din koloni, der eller risikerer at tørste i varmen. Det passer dig og din koloni godt, da de ikke foretrækker rent vand.

//Du kigger op på din koloni og får øje på en lille skyggeplet længere fremme i haven, hvor du hurtigt ville kunne få din koloni i sikkerhed for solens stråler.
